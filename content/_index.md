---
title: Linux do každé rodiny
---

**Cílem projektu je ukázat, že Linux konečně plnohodnotnou alternativou pro komerční operační systémy. Projekt bude shrnovat nejznámější linuxové distribuce a radit BFU uživatelům s výběrem té správné. Dále pak nabízet linuxové alternativy komerčního SW používaného na těchto OS.**

Linux se pomalu, ale jistě dostává ze škatulky „systému pro nerdy a programátory“ do povědomí lidí jako přehledný, ale hlavně funkční systém i pro běžné uživatele. V českém prostředí chybí aktualizovaný zdroj informací o distribucích i desktopových prostředích (nic ve zlém, ale rady typu, vyber si, co chceš a uvidíš, nejsou košer).

Navíc kolem Linuxu panuje mnoho mýtů (jako například, že je složitý nebo, že ho vyvíjí parta brýlatých skrčků po nocích v garáži), které bych rád uvedl alespoň částečně na pravou míru. Když jsem přecházel na Linux, bylo prakticky nemožné najít nějaké relevantní zdroje v češtině (kromě scrollování článků na Rootu, kde to ovšem začátečníkům není moc přívětivé).

V neposlední řadě pak chybí aktualizovaný zdroj alternativního SW (pro multimédia, kancelářskou práci apod.) pro pohodlnou práci v systému.

- https://www.makeuseof.com/tag/linux-finally-good-enough-replace-windows/
- https://itsfoss.com/best-linux-beginners/
- https://www.ubuntupit.com/best-linux-software-our-editorial-list-of-essential-linux-apps/



